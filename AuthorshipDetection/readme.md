Authorship detection е процесът на алгоритмично идентифициране на автора на даден анонимен текст. Основната идея е извличане на различни статистики от текста (т.нар. feature-и в контекста на Machine Learning) с цел формиране на лингвистичен подпис (linguistic signature) за всеки текст.

Един пример за feature е средният брой думи в изречение.

Имайки лингвистичните подписи на два текста (т.е. поредици от числа, всяко от които съответства на стойността на даден feature), можем да определим сходството между тях и да изчислим каква е вероятността да са написани от един и същ автор.

Автоматизираният authorship detection днес е област на активен изследователски интерес и има приложения в plagiarism detection, филтрирането на имейли, проучвания в социалните науки и дори в съдебната практика като доказателство в дела. Конкретната задача е вдъхновена от курс по програмиране във Факултета по компютърни науки на University of Toronto.
